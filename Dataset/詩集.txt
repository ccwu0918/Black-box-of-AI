巴山上峽重複重，陽台碧峭十二峰。荊王獵時逢暮雨，
夜臥高丘夢神女。輕紅流菸濕艷姿，行雲飛去明星稀。
目極魂斷望不見，猿啼三聲淚沾衣。

見盡數万裡，不聞三聲猿。但飛蕭蕭雨，中有亭亭魂。
千載楚襄恨，遺文宋玉言。至今青冥裡，雲結深閨門。

碧叢叢，高插天，大江翻瀾神曳煙。楚魂尋夢風颸然，
曉風飛雨生苔錢。瑤姬一去一千年，丁香筇竹啼老猿。
古祠近月蟾桂寒，椒花墜紅濕雲間。

巫山高，巫女妖，雨為暮兮雲為朝，楚王憔悴魂欲銷。
秋猿嗥嗥日將夕，紅霞紫煙凝老壁。千巖萬壑花皆坼，
但恐芳菲無正色。不知今古行人行，幾人經此無秋情。
雲深廟遠不可覓，十二峰頭插天碧。

君不見黃河之水天上來，奔流到海不復回。
君不見高堂明鏡悲白髮，朝如青絲暮成雪。
人生得意須盡歡，莫使金尊空對月。天生我材必有用，
千金散盡還復來。烹羊宰牛且為樂，會須一飲三百杯。
岑夫子，丹丘生，將進酒，杯莫停。與君歌一曲，
請君為我側耳聽。鐘鼓饌玉不足貴，但願長醉不復醒。
古來聖賢皆寂寞，惟有飲者留其名。陳王昔時宴平樂，
斗酒十千恣欢谑。主人何為言少錢，徑須酤取對君酌。
五花馬，千金裘，呼兒將出換美酒，與爾同銷萬古愁。

將進酒，將進酒，酒中有毒鴆主父，言之主父傷主母。
母為妾地父妾天，仰天俯地不忍言。佯為僵踣主父前，
主父不知加妾鞭。旁人知妾為主說，主將淚洗鞭頭血。
推摧主母牽下堂，扶妾遣升堂上床。將進酒，
酒中無毒令主壽，願主回思歸主母，遣妾如此事主父。
妾為此事人偶知，自慚不密方自悲。主今顛倒安置妾，
貪天僭地誰不為。

琉璃鐘，琥珀濃，小槽酒滴真珠紅。烹龍炮鳳玉脂泣，
羅屏繡幕圍香風。吹龍笛，擊鼉鼓，皓齒歌，細腰舞。
況是青春日將暮，桃花亂落如紅雨。勸君終日酩酊醉，
酒不到劉伶墳上土。

君馬黃，我馬白，馬色雖不同，人心本無隔。
共作遊冶盤，雙行洛陽陌。長劍既照曜，高冠何赩赫。
各有千金裘，俱為五侯客。猛虎落陷阱，壯夫時屈厄。
相知在急難，獨好亦何益。

何地早芳菲，宛在長門殿。夭桃色若綬，穠李光如練。
啼鳥弄花疏，遊蜂飲香遍。嘆息春風起，飄零君不見。

芳樹本多奇，年華复在斯。結翠成新幄，開紅滿舊枝。
風歸花歷亂，日度影參差。容色朝朝落，思君君不知。

玉花珍簟上，金縷畫屏開。曉月憐箏柱，春風憶鏡台。
箏柱春風吹曉月，芳樹落花朝暝歇。稿砧刀頭未有時，
攀條拭淚坐相思。

迢迢芳園樹，列映清池曲。對此傷人心，還如故時綠。
風條灑馀靄，露葉承新旭。佳人不再攀，下有往來躅。

芳樹已寥落，孤英尤可嘉。可憐團團葉，蓋覆深深花。
遊蜂競攢刺，鬥雀亦紛拏。天生細碎物，不愛好光華。
非無殲殄法，念爾有生涯。春雷一聲發，驚燕亦驚蛇。
清池養神蔡，已復長蝦蟆。雨露貴平施，吾其春草芽。

細蕊慢逐風，暖香閒破鼻。青帝固有心，時時動人意。
去年高枝猶壓地，今年低枝已憔悴。
吾所以見造化之權，變通之理。春夏作頭，秋冬為尾。
循環反复無窮已。今生長短同一軌，若使威可以製，
力可以止，秦皇不肯斂手下沙丘，孟賁不合低頭入蒿里。
伊人強猛猶如此，顧我勞生何足恃。但願開素袍，
傾綠蟻，陶陶兀兀大醉於青冥白晝間。任他上是天，
下是地。

君子事行役，再空芳歲期。美人曠延佇，萬里浮雲思。
園槿綻紅艷，郊桑柔綠滋。坐看長夏晚，秋月生羅幃。

我思仙人，乃在碧海之東隅。
海寒多天風，白波連山倒蓬壺。長鯨噴湧不可涉，
撫心茫茫淚如珠。西來青鳥東飛去，願寄一書謝麻姑。

桔槔烽火晝不滅，客路迢迢信難越。古鎮刀攢萬片霜，
寒江浪起千堆雪。此時西去定如何，空使南心遠淒切。

當時我醉美人家，美人顏色嬌如花。今日美人棄我去，
青樓珠箔天之涯。天涯娟娟常娥月，三五二八盈又缺。
翠眉蟬鬢生別離，一望不見心斷絕。心斷絕，幾千里，
夢中醉臥巫山雲，覺來淚滴湘江水。湘江兩岸花木深，
美人不見愁人心。含愁更奏綠綺琴，調高弦絕無知音。
美人兮美人，不知為暮雨兮為朝雲，相思一夜梅花發，
忽到窗前疑是君。

借問江上柳，青青為誰春。空遊昨日地，不見昨日人。
繚繞萬家井，往來車馬塵。莫道無相識，要非心所親。

朝亦有所思，暮亦有所思。登樓望君處，藹藹浮雲飛。
浮雲遮卻陽關道，向晚誰知妾懷抱。玉井蒼苔春院深，
桐花落地無人掃。

辟邪伎作鼓吹驚，雉子班之奏曲成，喔咿振迅欲飛鳴。
扇錦翼，雄風生，雙雌同飲啄，趫悍誰能爭。
乍向草中耿介死，不求黃金籠下生。
所貴曠士懷，朗然合太清。

高台暫俯臨，飛翼聳輕音。浮光隨日度，漾影逐波深。
迥瞰周平野，開懷暢遠襟。獨此三休上，還傷千歲心。

臨高台，高台迢遞絕浮埃，瑤軒綺構何崔嵬，
鸞歌鳳吹清且哀。俯瞰長安道，萋萋御溝草，
斜對甘泉路，蒼蒼茂陵樹。高台四望同，
帝鄉佳氣鬱蔥蔥。紫閣丹樓紛照曜，璧房錦殿相玲瓏。
東彌長樂觀，西指未央宮。赤城映朝日，綠樹搖春風。
旗亭百隊開新市，甲第千甍分戚里。朱輪翠蓋不勝春，
疊樹層楹相對起。復有青樓大道中，繡戶文窗雕綺櫳。
錦衣晝不襞，羅幃夕未空。歌屏朝掩翠，妝鏡晚窺紅。
為吾安寶髻，蛾眉罷花叢。狹路塵間黯將暮，
雲間月色明如素。鴛鴦池上兩兩飛，鳳凰樓下雙雙度。
物色正如此，佳期那不顧。銀鞍繡轂盛繁華，
可憐今夜宿倡家。倡家少婦不須嚬，東園桃李片時春。
君看舊日高台處，柏梁銅雀生黃塵。

涼風吹遠念，使我升高台。寧知數片雲，不是舊山來。
故人天一涯，久客殊未回。雁來不得書，空寄聲哀哀。

穿屋穿牆不知止，爭樹爭巢入營死。林間公子挾彈弓，
一丸致斃花叢裡。小雛黃口未有知，青天不解高高飛。
虞人設網當要路，白日啾嘲禍萬機。

朝日斂紅煙，垂竿向綠川。人疑天上坐，魚似鏡中懸。
避楫時驚透，猜鉤每誤牽。湍危不理轄，潭靜欲留船。
釣玉君徒尚，徵金我未賢。為看芳餌下，貪得會無全。

漢將承恩西破戎，捷書先奏未央宮。
天子預開麟閣待，只今誰數貳師功。

官軍西出過樓蘭，營幕傍臨月窟寒。
蒲海曉霜凝劍尾，蔥山夜雪撲旌竿。

鳴笳擂鼓擁回軍，破國平蕃昔未聞。
大夫鵲印搖邊月，天將龍旗掣海雲。

月落轅門鼓角鳴，千群面縛出蕃城。
洗兵魚海雲迎陣，秣馬龍堆月照營。

蕃軍遙見漢家營，滿谷連山遍哭聲。
萬箭千刀一夜殺，平明流血浸空城。

暮雨旌旗濕未乾，胡塵白草日光寒。
昨夜將軍連曉戰，蕃軍只見馬空鞍。

晉陽武，奮義威。煬之渝，德焉歸。氓畢屠，綏者誰。
皇烈烈，專天機。號以仁，揚其旗。日之升，九土晞。
斥田圻，流洪輝。有其二，翼馀隋。斫梟驁，連熊螭。
枯以肉，勍者羸。后土盪，玄穹彌。合之育，莽然施。
惟德輔，慶無期。

獸之窮，奔大麓。天厚黃德，狙獷服。
甲之櫜弓，弭矢箙。皇旅靖，敵逾蹙。
自亡其徒，匪予戮。屈rH猛，虔栗栗。
縻以尺組，啖以秩。黎之陽，土茫茫。
富兵戎，盈倉箱。乏者德，莫能享。驅豺兕，授我疆。

戰武牢，動河朔。逆之助，圖掎角。怒鷇麛，抗喬岳。
翹萌牙，傲霜雹。王謀內定，申掌握。鋪施芟夷，
二主縛。憚華戎，廓封略。命之瞢，卑以斫。歸有德，
唯先覺。

涇水黃，隴野茫。負太白，騰天狼。有鳥鷙立，羽翼張。
鉤喙決前，鉅趯傍；怒飛飢嘯，翾不可當。老雄死，
子復良。巢岐飲渭，肆翱翔。頓地纮，提天綱。
列缺掉幟，招搖耀鋩。鬼神來助，夢嘉祥。腦塗原野，
魂飛揚。星辰复，恢一方。

奔鯨沛，盪海垠。吐霓翳日，腥浮雲。帝怒下顧，
哀墊昏。授以神柄，推元臣。手援天矛，截修鱗。
披攘蒙霿，開海門。地平水靜，浮天垠。羲和顯耀，
乘清氛。赫炎溥暢，融大鈞。

苞枿ba矣，惟根之蟠。彌巴蔽荊，負南極以安。
曰我舊梁氏，輯綏艱難。江漢之阻，都邑固以完。
聖人作，神武用，有臣勇智，奮不以眾。投跡死地，
謀猷縱。化敵為家，慮則中。浩浩海裔，不威而同。
系縲降王，定厥功。澶漫萬里，宣唐風。蠻夷九譯，
咸來從。凱旋金奏，象形容。震赫萬國，罔不龔。

河右澶漫，頑為之魁。王師如雷震，崑崙以頹。
上聾下聰，驁不可回。助仇抗有德，惟人之災。
乃潰乃奮，執縛歸厥命。萬室蒙其仁，一夫則病。
濡以鴻澤，皇之聖。威畏德懷，功以定。順之於理，
物咸遂厥性。

鐵山碎，大漠舒。二虜勁，連穹廬。背北海，專坤隅。
歲來侵邊，或傅于都。天子命元帥，奮其雄圖。
破定襄，降魁渠。窮竟窟宅，斥餘吾。百蠻破膽，
邊氓蘇。威武輝耀，明鬼區。利澤彌萬祀，功不可逾。
官臣拜手，惟帝之謨。

本邦伊晉，惟時不靖。根柢之搖，枝葉攸病。
守臣不任，勩於神聖。惟鉞之興，翦焉則定。
洪惟我理，式和以敬。群頑既夷，庶績咸正。
皇謨載大，惟人之慶。

吐谷渾盛強，背西海以誇。歲侵擾我疆，退匿險且遐。
帝謂神武師，往徵靖皇家。烈烈旆其旗，熊虎雜龍蛇。
王旅千萬人，銜枚默無嘩。束刃逾山徼，張翼縱漠沙。
一舉刈羶腥，屍骸積如麻。除惡務本根，況敢遺萌芽。
洋洋西海水，威命窮天涯。系虜來王都，犒樂窮休嘉。
登高望還師，竟野如春華。行者靡不歸，親戚讙要遮。
凱旋獻清廟，萬國思無邪。

麴氏雄西北，別絕臣外區。既恃遠且險，縱傲不我虞。
烈烈王者師，熊螭以為徒。龍旂翻海浪，馹騎馳坤隅。
賁育搏嬰兒，一掃不復馀。平沙際天極，但見黃雲驅。
臣靖執長纓，智勇伏囚拘。文皇南面坐，夷狄千群趨。
咸稱天子神，往古不得俱。獻號天可汗，以覆我國都。
兵戎不交害，各保性與軀。

東蠻有謝氏，冠帶理海中。已言我異世，雖聖莫能通。
王卒如飛翰，鵬鶱駭群龍。轟然自天墜，乃信神武功。
系虜君臣人，累累來自東。無思不服從，唐業如山崇。
百辟拜稽首，咸願圖形容。如周王會書，永永傳無窮。
睢盱萬狀乖，咿嗢九譯重。廣輪撫四海，浩浩知皇風。
歌詩鐃鼓間，以壯我元戎。

片玉來誇楚，治中作主人。江山增潤色，詞賦動陽春。
別館當虛敞，離情任吐伸。因聲兩京舊，誰念臥漳濱。

楚關望秦國，相去千里馀。州縣勤王事，山河轉使車。
祖筵江上列，離恨別前書。願及芳年賞，嬌鶯二月初。

早聞牛渚詠，今見鶺鴒心。羽翼嗟零落，悲鳴別故林。
蒼梧白雲遠，煙水洞庭深。萬里獨飛去，南風遲爾音。

舊國餘歸楚，新年子北征。挂帆愁海路，分手戀朋情。
日夕故園意，汀洲春草生。何時一杯酒，重與季鷹傾。

吾道昧所適，驅車還向東。主人開舊館，留客醉新豐。
樹繞溫泉綠，塵遮晚日紅。拂衣從此去，高步躡華嵩。

何幸遇休明，觀光來上京。相逢武陵客，獨送豫章行。
隨牒牽黃綬，離群會墨卿。江南佳麗地，山水舊難名。

南國辛居士，言歸舊竹林。未逢調鼎用，徒有濟川心。
予亦忘機者，田園在漢陰。因君故鄉去，遙寄式微吟。

惜爾懷其寶，迷邦倦客遊。江山歷全楚，河洛越成周。
道路疲千里，鄉園老一丘。知君命不偶，同病亦同憂。

奉使推能者，勤王不暫閒。觀風隨按察，乘騎度荊關。
送別登何處，開筵舊峴山。徵軒明日遠，空望郢門間。

導漾自嶓塚，東流為漢川。維桑君有意，解纜我開筵。
雲雨從茲別，林端意渺然。尺書能不吝，時望鯉魚傳。

西上游江西，臨流恨解攜。千山疊成嶂，萬水瀉為溪。
石淺流難溯，藤長險易躋。誰憐問津者，歲晏此中迷。

士有不得志，栖栖吳楚間。廣陵相遇罷，彭蠡泛舟還。
檣出江中樹，波連海上山。風帆明日遠，何處更追攀。

獻策金門去，承歡彩服違。以吾一日長，念爾聚星稀。
昏定須溫席，寒多未授衣。桂枝如已擢，早逐雁南飛。

白日既云暮，朱顏亦已酡。畫堂初點燭，金幌半垂羅。
長袖平陽曲，新聲子夜歌。從來慣留客，茲夕為誰多。

側聽弦歌宰，文書遊夏徒。故園欣賞竹，為邑幸來蘇。
華省曾聯事，仙舟復與俱。欲知臨泛久，荷露漸成珠。

邑有弦歌宰，翔鸞狎野鷗。眷言華省舊，暫拂海池遊。
鬱島藏深竹，前溪對舞樓。更聞書即事，雲物是清秋。

甲第開金穴，榮期樂自多。櫪嘶支遁馬，池養右軍鵝。
竹引攜琴入，花邀載酒過。山公來取醉，時唱接z5歌。

言避一時暑，池亭五月開。喜逢金馬客，同飲玉人杯。
舞鶴乘軒至，游魚擁釣來。座中殊未起，簫管莫相催。

林臥愁春盡，開軒覽物華。忽逢青鳥使，邀入赤松家。
丹灶初開火，仙桃正落花。童顏若可駐，何惜醉流霞。

瑞雪初盈尺，寒宵始半更。列筵邀酒伴，刻燭限詩成。
香炭金爐暖，嬌弦玉指清。醉來方欲臥，不覺曉雞鳴。

世業傳珪組，江城佐股肱。高齋徵學問，虛薄濫先登。
講論陪諸子，文章得舊朋。士元多賞激，衰病恨無能。

人事有代謝，往來成古今。江山留勝跡，我輩复登臨。
水落魚梁淺，天寒夢澤深。羊公碑字在，讀罷淚沾襟。

水樓一登眺，半出青林高。帟幕英僚敞，芳筵下客叨。
山藏伯禹穴，城壓伍胥濤。今日觀溟漲，垂綸學釣鼇。

吾友太乙子，餐霞臥赤城。欲尋華頂去，不憚惡溪名。
歇馬憑雲宿，揚帆截海行。高高翠微裡，遙見石梁橫。

秋入詩人意，巴歌和者稀。泛湖同逸旅，吟會是思歸。
白簡徒推薦，滄洲已拂衣。杳冥雲外去，誰不羨鴻飛。

掛蓆幾千里，名山都未逢。泊舟潯陽郭，始見香爐峰。
嘗讀遠公傳，永懷塵外踪。東林精捨近，日暮但聞鐘。

獨步人何在，嵩陽有故樓。歲寒問耆舊，行縣擁諸侯。
林莽北彌望，沮漳東會流。客中遇知己，無復越鄉憂。

武陵川路狹，前棹入花林。莫測幽源里，仙家信幾深。
水回青嶂合，雲度綠溪陰。坐聽閒猿嘯，彌清塵外心。

百里聞雷震，鳴弦暫輟彈。府中連騎出，江上待潮觀。
照日秋雲迥，浮天渤澥寬。驚濤來似雪，一坐凜生寒。

主人新邸第，相國舊池台。館是招賢闢，樓因教舞開。
軒車人已散，簫管鳳初來。今日龍門下，誰知文舉才。

水亭涼氣多，閒棹晚來過。澗影見松竹，潭香聞芰荷。
野童扶醉舞，山鳥助酣歌。幽賞未雲遍，煙光奈夕何。

故人來自遠，邑宰復初臨。執手恨為別，同舟無異心。
沿洄洲渚趣，演漾弦歌音。誰識躬耕者，年年梁甫吟。

共喜年華好，來游水石間。煙容開遠樹，春色滿幽山。
壺酒朋情洽，琴歌野興閒。莫愁歸路暝，招月伴人還。

南紀西江闊，皇華御史雄。截流寧假楫，掛蓆自生風。
僚寀爭攀鷁，魚龍亦避驄。坐聽白雪唱，翻入棹歌中。

萬山青嶂曲，千騎使君遊。神女鳴環佩，仙郎接獻酬。
遍觀雲夢野，自愛江城樓。何必東南守，空傳沈隱侯。

海亭秋日望，委曲見江山。染翰聊題壁，傾壺一解顏。
歌逢彭澤令，歸賞故園間。予亦將琴史，棲遲共取閒。

河縣柳林邊，河橋晚泊船。文叨才子會，官喜故人連。
笑語同今夕，輕肥異往年。晨風理歸棹，吳楚各依然。

傲吏非凡吏，名流即道流。隱居不可見，高論莫能酬。
水接仙源近，山藏鬼谷幽。再來迷處所，花下問漁舟。

龍象經行處，山腰度石關。屢迷青嶂合，時愛綠蘿閒。
宴息花林下，高談竹嶼間。寥寥隔塵事，疑是入雞山。

欣逢柏台友，共謁聰公禪。石室無人到，繩床見虎眠。
陰崖常抱雪，枯澗為生泉。出處雖云異，同歡在法筵。

出谷未停午，到家日已曛。回瞻下山路，但見牛羊群。
樵子暗相失，草蟲寒不聞。衡門猶未掩，佇立望夫君。

夏日茅齋裡，無風坐亦涼。竹林深筍穊，藤架引梢長。
燕覓巢窠處，蜂來造蜜房。物華皆可玩，花蕊四時芳。

釋子彌天秀，將軍武庫才。橫行塞北盡，獨步漢南來。
貝葉傳金口，山樓作賦開。因君振嘉藻，江楚氣雄哉。

誤入桃源里，初憐竹徑深。方知仙子宅，未有世人尋。
舞鶴過閒砌，飛猿嘯密林。漸通玄妙理，深得坐忘心。

支遁初求道，深公笑買山。何如石岩趣，自入戶庭間。
苔澗春泉滿，蘿軒夜月閒。能令許玄度，吟臥不知還。

人事一朝盡，荒蕪三徑休。始聞漳浦臥，奄作岱宗遊。
池水猶含墨，風雲已落秋。今宵泉壑裡，何處覓藏舟。

彭澤先生柳，山陰道士鵝。我來從所好，停策漢陰多。
重以觀魚樂，因之鼓枻歌。崔徐跡未朽，千載揖清波。

帶雪梅初暖，含煙柳尚青。來窺童子偈，得聽法王經。
會理知無我，觀空厭有形。迷心應覺悟，客思未遑寧。

給園支遁隱，虛寂養身和。春晚群木秀，間關黃鳥歌。
林棲居士竹，池養右軍鵝。炎月北窗下，清風期再過。

義公習禪處，結構依空林。戶外一峰秀，階前群壑深。
夕陽連雨足，空翠落庭陰。看取蓮花淨，應知不染心。

白鶴青岩半，幽人有隱居。階庭空水石，林壑罷樵漁。
歲月青松老，風霜苦竹疏。睹茲懷舊業，回策返吾廬。

精舍買金開，流泉繞砌回。芰荷薰講席，松柏映香台。
法雨晴飛去，天花晝下來。談玄殊未已，歸騎夕陽催。

池上青蓮宇，林間白馬泉。故人成異物，過客獨潸然。
既禮新松塔，還尋舊石筵。平生竹如意，猶掛草堂前。

與君園廬並，微尚頗亦同。耕釣方自逸，壺觴趣不空。
門無俗士駕，人有上皇風。何處先賢傳，惟稱龐德公。

弱歲早登龍，今來喜再逢。如何春月柳，猶憶歲寒松。
煙火臨寒食，笙歌達曙鐘。喧喧鬥雞道，行樂羨朋從。

聞就龐公隱，移居近洞湖。興來林是竹，歸臥谷名愚。
掛蓆樵風便，開軒琴月孤。歲寒何用賞，霜落故園蕪。

府僚能枉駕，家醞復新開。落日池上酌，清風松下來。
廚人具雞黍，稚子摘楊梅。誰道山公醉，猶能騎馬回。

折戟沈沙鐵未銷，自將磨洗認前朝。
東風不與周郎便，銅雀春深鎖二喬。

日旗龍旆想飄揚，一索功高縛楚王。
直是超然五湖客，未如終始郭汾陽。

賤子來千里，明公去一麾。可能休涕淚，豈獨感恩知。
草木窮秋後，山川落照時。如何望故國，驅馬卻遲遲。

一笑五云溪上舟，跳丸日月十經秋。鬢衰酒減欲誰泥，
跡辱魂慚好自尤。夢寐幾回迷蛺蝶，文章應解伴牢愁。
無窮塵土無聊事，不得清言解不休。

煙籠寒水月籠沙，夜泊秦淮近酒家。
商女不知亡國恨，隔江猶唱後庭花。

蕭蕭山路窮秋雨，淅淅溪風一岸蒲。
為問寒沙新到雁，來時還下杜陵無。

細腰宮裡露桃新，脈脈無言度幾春。
至竟息亡緣底事，可憐金谷墜樓人。

雪漲前溪水，啼聲已繞灘。梅衰未減態，春嫩不禁寒。
跡去夢一覺，年來事百般。聞君亦多感，何處倚闌干。

平生自許少塵埃，為吏塵中勢自回。朱紱久慚官借與，
白題還嘆老將來。須知世路難輕進，豈是君門不大開。
霄漢幾多同學伴，可憐頭角盡卿材。

緘書報子玉，為我謝平津。自愧掃門士，誰為乞火人。
詞臣陪羽獵，戰將騁騏驎。兩地差池恨，江汀醉送君。

芳草渡頭微雨時，萬株楊柳拂波垂。蒲根水暖雁初浴，
梅徑香寒蜂未知。辭客倚風吟暗淡，使君回馬濕旌旗。
江南仲蔚多情調，悵望春陰幾首詩。

江湖醉渡十年春，牛渚山邊六問津。
歷陽前事知何實，高位紛紛見陷人。

勝敗兵家事不期，包羞忍恥是男兒。

孫家兄弟晉龍驤，馳騁功名業帝王。
至竟江山誰是主，苔磯空屬釣魚郎。

發勻肉好生春嶺，截玉鑽星寄使君。檀的染時痕半月，
落梅飄處響穿雲。樓中威鳳傾冠聽，沙上驚鴻掠水分。
遙想紫泥封詔罷，夜深應隔禁牆聞。

青山隱隱水迢迢，秋盡江南草木凋。
二十四橋明月夜，玉人何處教吹簫。

故人別來面如雪，一榻拂雲秋影中。
玉白花紅三百首，五陵誰唱與春風。

賈傅松醪酒，秋來美更香。憐君片雲思，一去繞瀟湘。

一渠東注芳華苑，苑鎖池塘百歲空。
水殿半傾蟾口澀，為誰流下蓼花中。

錦纜龍舟隋煬帝，平台復道漢梁王。
遊人閒起前朝念，折柳孤吟斷殺腸。

千里長河初凍時，玉珂瑤珮響參差。
浮生卻似冰底水，日夜東流人不知。

七子論詩誰似公，曹劉須在指揮中。薦衡昔日知文舉，
乞火無人作蒯通。北極樓台長掛夢，西江波浪遠吞空。
可憐故國三千里，虛唱歌詞滿六宮。

大夫官重醉江東，瀟灑名儒振古風。文石陛前辭聖主。
碧雲天外作冥鴻。五言寧謝顏光祿，百歲須齊衛武公。
再拜宜同丈人行，過庭交分有無同。

水接西江天外聲，小齋松影拂雲平。
何人教我吹長笛，與倚春風弄月明。

廣文遺韻留樗散，雞犬圖書共一船。
自說江湖不歸事，阻風中酒過年年。

三吳裂婺女，九錫獄孤兒。霸主業未半，本朝心是誰。
永安宮受詔，籌筆驛沉思。畫地乾坤在，濡毫勝負知。
艱難同草創，得失計毫釐。寂默經千慮，分明渾一期。
川流縈智思，山聳助扶持。慷慨匡時略，從容問罪師。
褒中秋鼓角，渭曲晚旌旗。仗義懸無敵，鳴攻故有辭。
若非天奪去，豈復慮能支。子夜星才落，鴻毛鼎便移。
郵亭世自換，白日事長垂。何處躬耕者，猶題殄瘁詩。

郵亭寄人世，人世寄郵亭。何如自籌度，鴻路有冥冥。

少微星動照春雲，魏闕衡門路自分。
倏去忽來應有意，世間塵土謾疑君。

調高銀字聲還側，物比柯亭韻校奇。
寄與玉人天上去，桓將軍見不教吹。

歷陽崔太守，何日不含情。恩義同鐘李，塤篪實弟兄。
光塵能混合，擘畫最分明。臺閣仁賢譽，閨門孝友聲。
西方像教毀，南海繡衣行。金橐寧回顧，珠簟肯一棖。
只宜裁密詔，何自取專城。進退無非道，徊翔必有名。
好風初婉軟，離思苦縈盈。金馬舊遊貴，桐廬春水生。
雨侵寒牖夢，梅引凍醪傾。共祝中興主，高歌唱太平
紈褲不餓死，儒冠多誤身。丈人試靜聽，賤子請具陳。
甫昔少年日，早充觀國賓。讀書破萬卷，下筆如有神。
賦料揚雄敵，詩看子建親。李邕求識面，王翰願卜鄰。
自謂頗挺出，立登要路津。致君堯舜上，再使風俗淳。
此意竟蕭條，行歌非隱淪。騎驢三十載，旅食京華春。
朝扣富兒門，暮隨肥馬塵。殘杯與冷炙，到處潛悲辛。
主上頃見徵，欻然欲求伸。青冥卻垂翅，蹭蹬無縱鱗。
甚愧丈人厚，甚知丈人真。每於百僚上，猥誦佳句新。
竊效貢公喜，難甘原憲貧。焉能心怏怏，只是走踆踆。
今欲東入海，即將西去秦。尚憐終南山，回首清渭濱。
常擬報一飯，況懷辭大臣。白鷗沒浩蕩，萬里誰能馴。

崆峒小麥熟，且願休王師。請公問主將，焉用窮荒為。
飢鷹未飽肉，側翅隨人飛。高生跨鞍馬，有似幽並兒。
脫身簿尉中，始與捶楚辭。借問今何官，觸熱向武威。
答云一書記，所愧國士知。人實不易知，更須慎其儀。
十年出幕府，自可持旌麾。此行既特達，足以慰所思。
男兒功名遂，亦在老大時。常恨結歡淺，各在天一涯。
又如參與商，慘慘中腸悲。驚風吹鴻鵠，不得相追隨。
黃塵翳沙漠，念子何當歸。邊城有馀力，早寄從軍詩。
二年客東都，所歷厭機巧。野人對羶腥，蔬食常不飽。
豈無青精飯，使我顏色好。苦乏大藥資，山林跡如掃。
李侯金閨彥，脫身事幽討。亦有梁宋遊，方期拾瑤草。
已從招提遊，更宿招提境。陰壑生虛籟，月林散清影。
天闕象緯逼，雲臥衣裳冷。欲覺聞晨鐘，令人發深省。

岱宗夫如何，齊魯青未了。造化鐘神秀，陰陽割昏曉。
盪胸生曾云，決眥入歸鳥。會當凌絕頂，一覽眾山小。
東藩駐皂蓋，北渚凌青荷。海內此亭古，濟南名士多。
雲山已發興，玉佩仍當歌。修竹不受暑，交流空湧波。
蘊真愜所遇，落日將如何。貴賤俱物役，從公難重過。
新亭結構罷，隱見清湖陰。跡籍台觀舊，氣溟海岳深。
圓荷想自昔，遺堞感至今。芳宴此時具，哀絲千古心。
主稱壽尊客，筵秩宴北林。不阻蓬蓽興，得兼梁甫吟。
故人昔隱東蒙峰，已佩含景蒼精龍。故人今居子午谷，
獨在陰崖結茅屋。屋前太古玄都壇，青石漠漠常風寒。
子規夜啼山竹裂，王母晝下云旗翻。知君此計成長往，
芝草琅玕日應長。鐵鎖高垂不可攀，致身福地何蕭爽。

今夕何夕歲雲徂，更長燭明不可孤。咸陽客捨一事無，
相與博塞為歡娛。馮陵大叫呼五白，袒跣不肯成梟盧。
英雄有時亦如此，邂逅豈即非良圖。
君莫笑劉毅從來布衣願，家無儋石輸百萬。

翻手作雲覆手雨，紛紛輕薄何須數。君不見管鮑貧時交，
此道今人棄如土。

車轔轔，馬蕭蕭，行人弓箭各在腰。耶娘妻子走相送，
塵埃不見咸陽橋。牽衣頓足闌道哭，哭聲直上乾雲霄。
道傍過者問行人，行人但云點行頻。或從十五北防河，
便至四十西營田。去時裡正與裹頭，歸來頭白還戍邊。
邊亭流血成海水，武皇開邊意未已。
君不聞漢家山東二百州，千村萬落生荊杞。
縱有健婦把鋤犁，禾生隴畝無東西。況復秦兵耐苦戰，
被驅不異犬與雞。長者雖有問，役夫敢申恨。
且如今年冬，未休關西卒。縣官急索租，租稅從何出。
信知生男惡，反是生女好。生女猶是嫁比鄰，
生男埋沒隨百草。君不見青海頭，古來白骨無人收。
新鬼煩冤舊鬼哭，天陰雨濕聲啾啾。

安西都護胡青驄，聲價欻然來向東。此馬臨陣久無敵，
與人一心成大功。功成惠養隨所致，飄飄遠自流沙至。
雄姿未受伏櫪恩，猛氣猶思戰場利。腕促蹄高如踣鐵，
交河幾蹴曾冰裂。五花散作雲滿身，萬里方看汗流血。
長安壯儿不敢騎，走過掣電傾城知。青絲絡頭為君老，
何由卻出橫門道。

吾聞天子之馬走千里，今之畫圖無乃是。
是何意態雄且傑，駿尾蕭梢朔風起。毛為綠縹兩耳黃，
眼有紫焰雙瞳方。矯矯龍性合變化，卓立天骨森開張。
伊昔太僕張景順，監牧攻駒閱清峻。遂令大奴守天育，
別養驥子憐神俊。當時四十萬匹馬，張公歎其材盡下。
故獨寫真傳世人，見之座右久更新。年多物化空形影，
嗚呼健步無由騁。如今豈無騕褭與驊騮，
時無王良伯樂死即休。

繅絲須長不須白，越羅蜀錦金粟尺。象床玉手亂殷紅，
萬草千花動凝碧。已悲素質隨時染，裂下鳴機色相射。
美人細意熨帖平，裁縫滅盡針線跡。春天衣著為君舞，
蛺蝶飛來黃鸝語。落絮游絲亦有情，隨風照日宜輕舉。
香汗輕塵污顏色，開新合故置何許。君不見才士汲引難，
恐懼棄捐忍羈旅。

雨中百草秋爛死，階下決明顏色鮮。著葉滿枝翠羽蓋，
開花無數黃金錢。涼風蕭蕭吹汝急，恐汝後時難獨立。
堂上書生空白頭，臨風三嗅馨香泣。

闌風長雨秋紛紛，四海八荒同一云。去馬來牛不復辨，
濁涇清渭何當分。禾頭生耳黍穗黑，農夫田婦無消息。
城中斗米換衾裯，相許寧論兩相直。
長安布衣誰比數，反鎖衡門守環堵。老夫不出長蓬蒿，
稚子無憂走風雨。雨聲颼颼催早寒，胡雁翅濕高飛難。
秋來未曾見白日，泥污后土何時干。

簷前甘菊移時晚，青蕊重陽不堪摘。明日蕭條醉盡醒，
殘花爛熳開何益。籬邊野外多眾芳，採擷細瑣升中堂。
念茲空長大枝葉，結根失所纏風霜。

諸公袞袞登台省，廣文先生官獨冷。甲第紛紛厭粱肉，
廣文先生飯不足。先生有道出羲皇，先生有才過屈宋。
德尊一代常轗軻，名垂萬古知何用。杜陵野客人更嗤，
被褐短窄鬢如絲。日糴太倉五升米，時赴鄭老同襟期。
得錢即相覓，沽酒不復疑。忘形到爾汝，痛飲真吾師。
清夜沈沈動春酌，燈前細雨簷花落。但覺高歌有鬼神，
焉知餓死填溝壑。相如逸才親滌器，子云識字終投閣。
先生早賦歸去來，石田茅屋荒蒼苔。儒術於我何有哉，
孔丘盜跖俱塵埃。不須聞此意慘愴，生前相遇且銜杯。

陸機二十作文賦，汝更小年能綴文。總角草書又神速，
世上兒子徒紛紛。驊騮作駒已汗血，鷙鳥舉翮連青雲。
詞源倒流三峽水，筆陣獨掃千人軍。只今年才十六七，
射策君門期第一。舊穿楊葉真自知，暫蹶霜蹄未為失。
偶然擢秀非難取，會是排風有毛質。汝身已見唾成珠，
汝伯何由發如漆。春光澹沱秦東亭，渚蒲牙白水荇青。
風吹客衣日杲杲，樹攪離思花冥冥。酒盡沙頭雙玉瓶，
眾賓皆醉我獨醒。乃知貧賤別更苦，吞聲躑躅涕淚零。
人生不相見，動如參與商。今夕復何夕，共此燈燭光。
少壯能幾時，鬢髮各已蒼。訪舊半為鬼，驚呼熱中腸。
焉知二十載，重上君子堂。昔別君未婚，兒女忽成行。
怡然敬父執，問我來何方。問答乃未已，兒女羅酒漿。
夜雨翦春韭，新炊間黃粱。主稱會面難，一舉累十觴。
十觴亦不醉，感子故意長。明日隔山岳，世事兩茫茫。

今秋乃淫雨，仲月來寒風。群木水光下，萬象雲氣中。
所思礙行潦，九里信不通。悄悄素滻路，迢迢天漢東。
願騰六尺馬，背若孤征鴻。劃見公子麵，超然歡笑同。
奮飛既胡越，局促傷樊籠。一飯四五起，憑軒心力窮。
嘉蔬沒混濁，時菊碎榛叢。鷹隼亦屈猛，烏鳶何所蒙。
式瞻北鄰居，取適南巷翁。掛蓆釣川漲，焉知清興終。
高標跨蒼天，烈風無時休。自非曠士懷，登茲翻百憂。
方知象教力，足可追冥搜。仰穿龍蛇窟，始出枝撐幽。
七星在北戶，河漢聲西流。羲和鞭白日，少昊行清秋。
秦山忽破碎，涇渭不可求。俯視但一氣，焉能辨皇州。
回首叫虞舜，蒼梧雲正愁。惜哉瑤池飲，日晏崑崙丘。
黃鵠去不息，哀鳴何所投。君看隨陽雁，各有稻粱謀。

平明跨驢出，未知適誰門。權門多噂eR，且複尋諸孫。
諸孫貧無事，宅舍如荒村。堂前自生竹，堂後自生萱。
萱草秋已死，竹枝霜不蕃。淘米少汲水，汲多井水渾。
刈葵莫放手，放手傷葵根。阿翁懶惰久，覺兒行步奔。
所來為宗族，亦不為盤飧。小人利口實，薄俗難可論。
勿受外嫌猜，同姓古所敦。

出門復入門，兩腳但如舊。所向泥活活，思君令人瘦。
沉吟坐西軒，飲食錯昏晝。寸步曲江頭，難為一相就。
吁嗟呼蒼生，稼穡不可救。安得誅雲師，疇能補天漏。
大明韜日月，曠野號禽獸。君子強逶迤，小人困馳驟。
維南有崇山，恐與川浸溜。是節東籬菊，紛披為誰秀。
岑生多新詩，性亦嗜醇酎。采采黃金花，何由滿衣袖。

巢父掉頭不肯住，東將入海隨煙霧。詩卷長留天地間，
釣竿欲拂珊瑚樹。深山大澤龍蛇遠，春寒野陰風景暮。
蓬萊織女回雲車，指點虛無是征路。自是君身有仙骨，
世人那得知其故。惜君只欲苦死留，富貴何如草頭露。
蔡侯靜者意有馀，清夜置酒臨前除。罷琴惆悵月照席，
幾歲寄我空中書。南尋禹穴見李白，道甫問信今何如。
知章騎馬似乘船，眼花落井水底眠。汝陽三鬥始朝天，
道逢麴車口流涎，恨不移封向酒泉。左相日興費萬錢，
飲如長鯨吸百川，銜杯樂聖稱世賢。宗之瀟灑美少年，
舉觴白眼望青天，皎如玉樹臨風前。蘇晉長齋繡佛前，
醉中往往愛逃禪。李白一斗詩百篇，長安市上酒家眠。
天子呼來不上船，自稱臣是酒中仙。張旭三杯草聖傳，
脫帽露頂王公前，揮毫落紙如雲煙。焦遂五斗方卓然，
高談雄辨驚四筵。

曲江蕭條秋氣高，菱荷枯折隨風濤，遊子空嗟垂二毛。
白石素沙亦相盪，哀鴻獨叫求其曹。
即事非今亦非古，長歌激越梢林莽，比屋豪華固難數。
吾人甘作心似灰，弟侄何傷淚如雨。

自斷此生休問天，杜曲幸有桑麻田，故將移住南山邊。
短衣匹馬隨李廣，看射猛虎終殘年。
三月三日天氣新，長安水邊多麗人。態濃意遠淑且真，
肌理細膩骨肉勻。繡羅衣裳照暮春，蹙金孔雀銀麒麟。
頭上何所有，翠微zc葉垂鬢唇。背後何所見，
珠壓腰衱穩稱身。就中云幕椒房親，賜名大國虢與秦。
紫駝之峰出翠釜，水精之盤行素鱗。犀箸厭飫久未下，
鑾刀縷切空紛綸。黃門飛鞚不動塵，御廚絡繹送八珍。
簫鼓哀吟感鬼神，賓從雜遝實要津。後來鞍馬何逡巡，
當軒下馬入錦茵。楊花雪落覆白蘋，青鳥飛去銜紅巾。
炙手可熱勢絕倫，慎莫近前丞相嗔。

樂遊古園崒森爽，煙綿碧草萋萋長。公子華筵勢最高，
秦川對酒平如掌。長生木瓢示真率，更調鞍馬狂歡賞。
青春波浪芙蓉園，白日雷霆夾城仗。閶闔晴開昳蕩蕩，
曲江翠幕排銀榜。拂水低徊舞袖翻，緣雲清切歌聲上。
卻憶年年人醉時，只今未醉已先悲。數莖白髮那拋得，
百罰深杯亦不辭。聖朝亦知賤士醜，一物自荷皇天慈。
此身飲罷無歸處，獨立蒼茫自詠詩。

岑參兄弟皆好奇，攜我遠來游渼陂。天地黤慘忽異色，
波濤萬頃堆琉璃。琉璃汗漫泛舟入，事殊興極憂思集。
鼉作鯨吞不復知，惡風白浪何嗟及。主人錦帆相為開，
舟子喜甚無氛埃。鳧鷖散亂棹謳發，絲管啁啾空翠來。
沈竿續蔓深莫測，菱葉荷花靜如拭。宛在中流渤澥清，
下歸無極終南黑。半陂已南純浸山，動影裊窕衝融間。
船舷暝戛雲際寺，水面月出藍田關。此時驪龍亦吐珠，
馮夷擊鼓群龍趨。湘妃漢女出歌舞，金支翠旗光有無。
咫尺但愁雷雨至，蒼茫不曉神靈意。少壯幾時奈老何，
向來哀樂何其多。

高檯面蒼陂，六月風日冷。蒹葭離披去，天水相與永。
懷新目似擊，接要心已領。仿像識鮫人，空濛辨魚艇。
錯磨終南翠，顛倒白閣影。崷崒增光輝，乘陵惜俄頃。
勞生愧嚴鄭，外物慕張邴。世复輕驊騮，吾甘雜蛙黽。
知歸俗可忽，取適事莫並。身退豈待官，老來苦便靜。
況資菱芡足，庶結茅茨迥。從此具扁舟，彌年逐清景。
廣文到官舍，系馬堂階下。醉則騎馬歸，頗遭官長罵。
才名四十年，坐客寒無氈。賴有蘇司業，時時與酒錢。

遠林暑氣薄，公子過我遊。貧居類村塢，僻近城南樓。
旁舍頗淳樸，所願亦易求。隔屋喚西家，借問有酒不。
牆頭過濁醪，展席俯長流。清風左右至，客意已驚秋。
巢多眾鳥鬥，葉密鳴蟬稠。苦道此物聒，孰謂吾廬幽。
水花晚色靜，庶足充淹留。預恐尊中盡，更起為君謀。

東山氣鴻濛，宮殿居上頭。君來必十月，樹羽臨九州。
陰火煮玉泉，噴薄漲岩幽。有時浴赤日，光抱空中樓。
閬風入轍跡，曠原延冥搜。沸天萬乘動，觀水百丈湫。
幽靈斯可佳，王命官屬休。初聞龍用壯，擘石摧林丘。
中夜窟宅改，移因風雨秋。倒懸瑤池影，屈注蒼江流。
味如甘露漿，揮弄滑且柔。翠旗澹偃蹇，雲車紛少留。
簫鼓盪四溟，異香泱漭浮。鮫人獻微綃，曾祝沈豪牛。
百祥奔盛明，古先莫能儔。坡陀金蝦蟆，出見蓋有由。
至尊顧之笑，王母不肯收。復歸虛無底，化作長黃虯。
飄飄青瑣郎，文彩珊瑚鉤。浩歌淥水曲，清絕聽者愁。
許生五台賓，業白出石壁。餘亦師粲可，身猶縛禪寂。
何階子方便，謬引為匹敵。離索晚相逢，包蒙欣有擊。
誦詩渾遊衍，四座皆辟易。應手看捶鉤，清心聽鳴鏑。
精微穿溟涬，飛動摧霹靂。陶謝不枝梧，風騷共推激。
紫燕自超詣，翠駁誰剪剔。君意人莫知，人間夜寥闃。
先帝昔晏駕，茲山朝百靈。崇岡擁象設，沃野開天庭。
即事壯重險，論功超五丁。坡陀因厚地，卻略羅峻屏。
雲闕虛冉冉，風松肅泠泠。石門霜露白，玉殿莓苔青。
宮女晚知曙，祠官朝見星。空梁簇畫戟，陰井敲銅瓶。
中使日夜繼，惟王心不寧。豈徒卹備享，尚謂求無形。
孝理敦國政，神凝推道經。瑞芝產廟柱，好鳥鳴岩扃。
高岳前嵂崒，洪河左瀅濙。金城蓄峻址，沙苑交回汀。
永與奧區固，川原紛眇冥。居然赤縣立，臺榭爭岧亭。
官屬果稱是，聲華真可聽。王劉美竹潤，裴李春蘭馨。
鄭氏才振古，啖侯筆不停。遣辭必中律，利物常發硎。
綺繡相展轉，琳瑯愈青熒。側聞魯恭化，秉德崔瑗銘。
太史候鳧影，王喬隨鶴翎。朝儀限霄漢，容思回林坰。
轗軻辭下杜，飄颻陵濁涇。諸生舊短褐，旅泛一浮萍。
荒歲兒女瘦，暮途涕泗零。主人念老馬，廨署容秋螢。
流寓理豈愜，窮愁醉未醒。何當擺俗累，浩蕩乘滄溟。
君不見左輔白沙如白水，繚以周牆百馀裡。
龍媒昔是渥洼生，汗血今稱獻於此。苑中騋牝三千匹，
豐草青青寒不死。食之豪健西域無，每歲攻駒冠邊鄙。
王有虎臣司苑門，入門天厩皆云屯。驌驦一骨獨當禦，
春秋二時歸至尊。至尊內外馬盈億，伏櫪在坰空大存。
逸群絕足信殊傑，倜儻權奇難具論。累累塠阜藏奔突，
往往坡陀縱超越。角壯翻同麋鹿遊，浮深簸盪黿鼉窟。
泉出巨魚長比人，丹砂作尾黃金鱗。豈知異物同精氣，
雖未成龍亦有神。
鄧公馬癖人共知，初得花驄大宛種。夙昔傳聞思一見，
牽來左右神皆竦。雄姿逸態何崷崒，顧影驕嘶自矜寵。
隅目青熒夾鏡懸，肉駿碨礌連錢動。朝來久試華軒下，
未覺千金滿高價。赤汗微生白雪毛，銀鞍卻覆香羅帕。
卿家舊賜公取之，天厩真龍此其亞。晝洗須騰涇渭深，
朝趨可刷幽並夜。吾聞良驥老始成，此馬數年人更驚。
豈有四蹄疾於鳥，不與八駿俱先鳴。時俗造次那得致，
雲霧晦冥方降精。近聞下詔喧都邑，肯使騏驎地上行。

君不見鞲上鷹，一飽則飛掣。焉能作堂上燕，
銜泥附炎熱。野人曠蕩無靦顏，豈可久在王侯間。
未試囊中餐玉法，明朝且入藍田山。

杜陵有布衣，老大意轉拙。許身一何愚，竊比稷與契。
居然成濩落，白首甘契闊。蓋棺事則已，此志常覬豁。
窮年憂黎元，嘆息腸內熱。取笑同學翁，浩歌彌激烈。
非無江海志，蕭灑送日月。生逢堯舜君，不忍便永訣。
當今廊廟具，構廈豈雲缺。葵藿傾太陽，物性固莫奪。
顧惟螻蟻輩，但自求其穴。胡為慕大鯨，輒擬偃溟渤。
以茲悟生理，獨恥事幹謁。兀兀遂至今，忍為塵埃沒。
終愧巢與由，未能易其節。沈飲聊自適，放歌頗愁絕。
歲暮百草零，疾風高岡裂。天衢陰崢嶸，客子中夜發。
霜嚴衣帶斷，指直不得結。凌晨過驪山，禦榻在嵽嵲。
蚩尤塞寒空，蹴蹋崖谷滑。瑤池氣鬱律，羽林相摩戛。
君臣留歡娛，樂動殷樛嶱。賜浴皆長纓，與宴非短褐。
彤庭所分帛，本自寒女出。鞭撻其夫家，聚斂貢城闕。
聖人筐篚恩，實欲邦國活。臣如忽至理，君豈棄此物。
多士盈朝廷，仁者宜戰栗。況聞內金盤，盡在衛霍室。
中堂舞神仙，煙霧散玉質。暖客貂鼠裘，悲管逐清瑟。
勸客駝蹄羹，霜橙壓香橘。朱門酒肉臭，路有凍死骨。
榮枯咫尺異，惆悵難再述。北轅就涇渭，官渡又改轍。
群冰從西下，極目高崒兀。疑是崆峒來，恐觸天柱折。
河梁幸未坼，枝撐聲窸窣。行旅相攀援，川廣不可越。
老妻寄異縣，十口隔風雪。誰能久不顧，庶往共飢渴。
入門聞號咷，幼子飢已卒。吾寧捨一哀，里巷亦嗚咽。
所愧為人父，無食致夭折。豈知秋未登，貧窶有倉卒。
生常免租稅，名不隸征伐。撫跡猶酸辛，平人固騷屑。
默思失業徒，因念遠戍卒。憂端齊終南，澒洞不可掇。

堂上不合生楓樹，怪底江山起煙霧。聞君掃卻赤縣圖，
乘興遣畫滄洲趣。畫師亦無數，好手不可遇。
對此融心神。知君重毫素。豈但祁岳與鄭虔，
筆跡遠過楊契丹。得非懸圃裂，無乃瀟湘翻。
悄然坐我天姥下，耳邊已似聞清猿。反思前夜風雨急，
乃是蒲城鬼神入。元氣淋漓障猶濕，真宰上訴天應泣。
野亭春還雜花遠，漁翁暝蹋孤舟立。滄浪水深青溟闊，
欹岸側島秋毫末。不見湘妃鼓瑟時，至今斑竹臨江活。
劉侯天機精，愛畫入骨髓。自有兩兒郎，揮灑亦莫比。
大兒聰明到，能添老樹巔崖裡。小兒心孔開。
貌得山僧及童子。若耶溪，雲門寺。
吾獨胡為在泥滓，青鞋布襪從此始。
客從南縣來，浩蕩無與適。旅食白日長，況當朱炎赫。
高齋坐林杪，信宿遊衍闃。清晨陪躋攀，傲睨俯峭壁。
崇岡相枕帶，曠野懷咫尺。始知賢主人，贈此遣愁寂。
危階根青冥，曾冰生淅瀝。上有無心雲，下有欲落石。
泉聲聞复急，動靜隨所擊。鳥呼藏其身，有似懼彈射。
吏隱道性情，茲焉其窟宅。白水見舅氏，諸翁乃仙伯。
杖藜長松陰，作尉窮谷僻。為我炊雕胡，逍遙展良覿。
坐久風頗愁，晚來山更碧。相對十丈蛟，欻翻盤渦坼。
何得空裡雷，殷殷尋地脈。煙氛藹崷崒，魍魎森慘戚。
崑崙崆峒顛，回首如不隔。前軒頹反照，巉絕華嶽赤。
兵氣漲林巒，川光雜鋒鏑。知是相公軍，鐵馬雲霧積。
玉觴淡無味，胡羯豈強敵。長歌激屋樑，淚下流衽席。
人生半哀樂，天地有順逆。慨彼萬國夫，休明備徵狄。
猛將紛填委，廟謀蓄長策。東郊何時開，帶甲且來釋。
欲告清宴罷，難拒幽明迫。三歎酒食旁，何由似平昔。
我經華原來，不復見平陸。北上唯土山，連山走窮谷。
火云無時出，飛電常在目。自多窮岫雨，行潦相豗蹙。
蓊匌川氣黃，群流會空曲。清晨望高浪，忽謂陰崖踣。
恐泥竄蛟龍，登危聚麋鹿。枯查卷拔樹，礧磈共充塞。
聲吹鬼神下，勢閱人代速。不有萬穴歸，何以尊四瀆。
及觀泉源漲，反懼江海覆。漂沙坼岸去，漱壑松柏禿。
乘陵破山門，回斡裂地軸。交洛赴洪河，及關豈信宿。
應沈數州沒，如聽萬室哭。穢濁殊未清，風濤怒猶蓄。
何時通舟車，陰氣不黪黷。浮生有盪汩，吾道正羈束。
人寰難容身，石壁滑側足。雲雷此不已，艱險路更跼。
普天無川梁，欲濟願水縮。因悲中林士，未脫眾魚腹。
舉頭向蒼天，安得騎鴻鵠。

孟冬十郡良家子，血作陳陶澤中水。野曠天清無戰聲，
四萬義軍同日死。群胡歸來血洗箭，仍唱胡歌飲都市。
都人回面向北啼，日夜更望官軍至。

我軍青坂在東門，天寒飲馬太白窟。黃頭奚兒日向西，
數騎彎弓敢馳突。山雪河冰野蕭瑟，青是烽煙白人骨。
焉得附書與我軍，忍待明年莫倉卒。

少陵野老吞聲哭，春日潛行曲江曲。江頭宮殿鎖千門，
細柳新蒲為誰綠。憶昔霓旌下南苑，苑中萬物生顏色。
昭陽殿裡第一人，同輦隨君侍君側。輦前才人帶弓箭，
白馬嚼囓黃金勒。翻身向天仰射雲，一箭正墜雙飛翼。
明眸皓齒今何在，血污遊魂歸不得。清渭東流劍閣深，
去住彼此無消息。人生有情淚沾臆，江水江花豈終極。
黃昏胡騎塵滿城，欲往城南忘南北。

長安城頭頭白烏，夜飛延秋門上呼。又向人家啄大屋，
屋底達官走避胡。金鞭斷折九馬死。骨肉不待同馳驅。
腰下寶玦青珊瑚，可憐王孫泣路隅。問之不肯道姓名，
但道困苦乞為奴。已經百日竄荊棘，身上無有完肌膚。
高帝子孫盡隆準，龍種自與常人殊。豺狼在邑龍在野。
王孫善保千金軀。不敢長語臨交衢，且為王孫立斯須。
昨夜東風吹血腥，東來橐駝滿舊都。朔方健兒好身手，
昔何勇銳今何愚。竊聞天子已傳位，聖德北服南單于。
花門kO面請雪恥，慎勿出口他人狙。哀哉王孫慎勿疏，
五陵佳氣無時無。
心在水精域，衣沾春雨時。洞門盡徐步，深院果幽期。
到扉開復閉，撞鐘齋及茲。醍醐長發性，飲食過扶衰。
把臂有多日，開懷無愧辭。黃鸝度結構，紫鴿下罘罳。
愚意會所適，花邊行自遲。湯休起我病，微笑索題詩。

細軟青絲履，光明白氎巾。深藏供老宿，取用及吾身。
自顧轉無趣，交情何尚新。道林才不世，惠遠德過人。
雨瀉暮簷竹，風吹青井芹。天陰對圖畫，最覺潤龍鱗。
燈影照無睡，心清聞妙香。夜深殿突兀，風動金鋃鐺。
天黑閉春院，地清棲暗芳。玉繩回斷絕，鐵鳳森翱翔。
梵放時出寺，鐘殘仍殷床。明朝在沃野，苦見塵沙黃。

童兒汲井華，慣捷瓶上手。沾灑不濡地，掃除似無帚。
明霞爛复閣，霽霧搴高牖。側塞被徑花，飄颻委墀柳。
艱難世事迫，隱遁佳期後。晤語契深心，那能總箝口。
奉辭還杖策，暫別終回首。泱泱泥污人，聽聽國多狗。
既未免羈絆，時來憩奔走。近公如白雪，執熱煩何有。